Que los pleytos non deuen seer estoruados por uozes nin por bueltas
Los pleytos non deuen seer destoruados por uozes ni por bueltas mas el alcalde debe mandar seer a una parte aquellos que non an pleyto e aquellos cuyo es el pleyto deuen seer antel solamientre y el alcalde si quisiere tomar consigo algunos que ozcan el pleyto con el o con quien se consege puede lo fazer si quisier e si non quisiere non dexe nenguno trabaiarse en el pleyto por ayudar el una de las partidas e destoruar el otra e si alguno no lo quisier dexar de fazer por el alcalde o si non se quisier guiar por su mandado o non quisier dexar de ayudar alguna de las partes pues que ge lo defendiere el alcalde peche x sueldos d oro al alcalde mismo e aquel sea echado fuera del iuyzio abiltadamientre
