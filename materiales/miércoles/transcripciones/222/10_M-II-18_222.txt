Que los pleytos non deuen seer destoruados por boçes nin por bueltasLos pleytos non deuen seer destoruados por bozes nin por bueltas mas el iuiz deue mandar seer a una parte aquellos que non an pleytos ⁊ aquellos cuyo es el pleyto deuen seer antel solamientre ⁊ el iuiz se quisiere tomar consego algunos que oygan el pleyto con el o con quien se aconseie puede lo fazer si quisiere ⁊ si non quisier non dexe ninguno trabaiarse en el pleyto pora aiudar a la una de las partes ⁊ destoruar el otra ⁊ si alguno nol quisier dexar de fazer por el iuiz nin non se quisier castigar por su mandado o non quisier dexar de ayudar alguna de las partes pues que ie lo defender el iuiz peche diez sueldos d oro al iuiz mismo ⁊ aquel sea echado fuera del iuizio abiltadamientre