si los hermanos tardan el casamiento de su ermana o si la manceba se casa por si sin conseio de sus ermanos viiiiªsi los ermanos tardan el casamiento de la ermana por tal que ella se case por si por tal que non aya parte en la buena de su padre con sus ermanos e si ellos refusaren aquel que la demandare dos uezes o tres el ermana pues que entiende el enganno de los ermanos buscare casamiento con razon aya su derecho enteramientre de la buena de su padre e de su madre con sus ermanos e saquelo de poder de sus ermanos e si los ermanos no lo fizieren por algun enganno de la ermana mas tardanlo por tal que la puedan meior casar y ella non catando su ondra tomare marido de menor guisa que non deue pierda tod el derecho que deue auer de la buena de sus padres siquier sea partida la heredad siquier no mas en la heredad de los ermanos e de las ermanas e de los otros parientes aya su derecho aquesta ley fizo el rey flauio rescindo