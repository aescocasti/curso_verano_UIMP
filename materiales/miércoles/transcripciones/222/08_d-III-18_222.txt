Que los pleitos non se deuen escusar por bozes nin por bueltasLos pleitos non se deuen escusar por bozes nin por bueltas mas el juyç deue mandar seer a la una parte aquellos que non an pleito ⁊ aquellos cuyo es el pleito deuen seer antel solamjent ⁊ el juyç si quisier tomar algunos consigo que oyan el pleito con el o con quien se aconsege puede lo façer si quisier ⁊ si non quisier non dexe ninguno traballarse en el pleito por ayudar a la una de las partes ⁊ destoruar a la otra ⁊ si alguno non lo quisier dexar de façer por el juyz nin se quisier callar por su mandado o non quisier dexar de ajudar a alguna de las partes po que ge lo deffendier el juyç peche dieç sueldos de oro al juyz meysmo ⁊ aquel sea echado fuera del juyçio auiltadamjentre 