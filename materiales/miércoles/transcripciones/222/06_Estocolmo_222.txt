Que los pleitos non deuen seer destoruados por bozes nin por bueltasLos pleitos non deuen seer destoruados por bozes nin por bueltas mas el jueç deue mandar seer a una parte aquellos que non an pleitos et aquellos cuyo es el pleito deuen seer antel solamientre et el jueç si quisiere tomar algunos consigo que oyan el pleito con el ⁊ con quien se conseie puede lo façer si quisiere si non quisiere non dexe ninguno trabaiarse en el pleito por ayudar a la una de las partes ⁊ destoruar  a la otra et si alguno non lo quisiere dexar de façer por el jueç nin se quisiere guyar por el jueç nin por su mandado non quisiere dexar de ayudar a alguna de las partes pues que ge lo defendiere el jueç peche x sueldos de oro al jueç mismo ⁊ aquel sea echado fuera del juyçio abiltadamientre