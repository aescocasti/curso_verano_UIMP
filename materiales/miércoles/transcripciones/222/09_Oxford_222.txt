Que los pleytos non deuen seer destoruados por bozes nin por bueltasLos pleytos non deuen seer destoruados por uozes nin por bueltas mas el iuyz deue mandar seer a una parte aquellos que non an pleyto ⁊ aquellos cuyo es el pleyto deuen seer antel solamientre ⁊ el iuyz si quisier tomar consigo algunos que oyan el pleyto con el o con quien se conseie puede lo fazer lo que quisier ⁊ se non quisier non dexe ninguno trabaiarse en el pleyto por ayudar ninguna de las partes ⁊ destoruar la otra ⁊ si alguno non lo quisier dexar de fazer por el iuyz nin non se quisier callar por su mandado  o nol quisier dexar de aiudar a alguna de las partes pues que ie lo defendier el iuyz peche x sueldos d oro al iuyz mismo ⁊ aquel sea echado fuera del iuyzio uiltadamientre 