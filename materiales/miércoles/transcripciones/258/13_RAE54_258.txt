que por un pleyto ni por una cosa nengun omne non deue enpennar su Íùëersona nin toda su buena viij
nos deuemos a contrastar por nuestra iusticia a la maldad de los malos e por que son muchos omnes que por pleyto d una cosa fazen a otros enpennar sus personas e toda su buena este enganno non queremos que se faga en nenguna manera mas quando algunos omnes ouieren pleyto dalguna cosa non aya hi mayor pena si non que peche en duplo la cosa el que la non entregar e si el pleyto fuere de dineros la pena sea fasta tres dupplos mas non mandamos que en nenguna manera nengun omne enpenne su persona nin toda su buena por pleyto d una cosa ca non tenemos por derecho que nengun omne pierda su persona nin toda su buena por una debda e todo escripto e todo pleyto que fuere fecho contra esta ley si por mandado del rey no fuere non uala y el rey solo puede poner toda pena que el quisiere e touiere por bien en cada conuenencia e que faga su uoluntad ley antigua